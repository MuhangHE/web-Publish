public:: true

	- ![宋词三百首 (武玉成  顾丛龙) (Z-Library).pdf](../assets/宋词三百首_(武玉成_顾丛龙)_(Z-Library)_1749956078584_0.pdf)
- 6/15/2025
	- 张先
		- 醉垂鞭
			- 双蝶绣罗裙，东池宴，初相见。朱粉不深匀，闲花淡淡春。 细看诸处好，人人道，柳腰身。昨日乱山昏，来时衣上云。
		- 诉衷情
		  - 花前月下暂相逢。苦恨阻从容。何况酒醒梦断，花谢月朦胧。花不尽，月无穷。两心同。此时愿作，杨柳千丝，绊惹春风。
		- 碧牡丹
		  - 步帐摇红绮。晓月堕，沈烟砌。缓板香檀，唱彻伊家新制。怨入眉头，敛黛峰横翠。芭蕉寒，雨声碎。
                    镜华翳。闲照孤鸾戏。思量去时容易。钿盒瑶钗，至今冷落轻弃。望极蓝桥，但暮云千里。几重山，几重水。
