- 唐珙《题龙阳县青草湖》#元代
	- > 西风吹老洞庭波，一夜湘君白发多。
	  醉后不知天在水，满船清梦压星河。
- 张先《醉垂鞭·双蝶绣罗裙》#宋词
	- >双蝶绣罗裙，东池宴，初相见。朱粉不深匀，闲花淡淡春。
	  细看诸处好，人人道，柳身腰。昨日乱山昏，来时衣上云。
- 晏几道 《临江仙》#宋词
	- > 梦后楼台高锁，酒醒帘幕低垂。去年春恨却来时。
	  落花人独立，微雨燕双飞。
	  记得小𬞟初见，两重心字罗衣。琵琶弦上说相思。
	  当时明月在，曾照彩云归。
- 晏几道 《鹧鸪天》#宋词
	- >彩袖殷勤捧玉钟，当年拚却醉颜红。
	  舞低杨柳楼心月，歌尽桃花扇底风。
	  从别后，忆相逢，几回魂梦与君同。
	  今宵剩把银釭照，犹恐相逢是梦中。
- 辛弃疾 《丑奴儿·书博山道中壁》#宋词
	- >少年不识愁滋味，爱上层楼。爱上层楼，为赋新词强说愁。
	  而今识尽愁滋味，欲说还休。欲说还休，却道天凉好个秋。
- 姜夔 《鹧鸪天》#宋词
	- >肥水东流无尽期，当初不合种相思。
	  **梦中未比丹青见，暗里忽惊山鸟啼。**
	  春未绿，鬓先丝，人间别久不成悲。
	  谁教岁岁红莲夜，两处沉吟各自知。
- 张惠言 《水调歌头》#清词
	- >长镵白木柄，斸破一庭寒。三枝两枝生绿，位置小窗前。要使花颜四面，和着草心千朵，向我十分妍。**何必兰与菊，生意总欣然**。
	  晓来风，夜来雨，晚来烟。是他酿就春色，又断送流年。便欲诛茅江上，只恐空林衰草，憔悴不堪怜。**歌罢且更酌，与子绕花间**。
- 刘过 《唐多令》#宋词
	- >芦叶满汀洲，寒沙带浅流。二十年重过南楼。柳下系船犹未稳，能几日，又中秋。
	  黄鹤断矶头，故人曾到否？旧江山浑是新愁。**欲买桂花同载酒，终不似，少年游。**
- 温庭筠 《梦江南》 #宋词
	- > 千万恨，恨极在天涯。 **山月不知心里事，水风空落眼前花**，摇曳碧云斜。